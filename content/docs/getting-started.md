---
id: getting-started
title: Podstawowe informacje
permalink: docs/getting-started.html
next: add-react-to-a-website.html
redirect_from:
  - "docs/"
  - "docs/index.html"
  - "docs/getting-started-ko-KR.html"
  - "docs/getting-started-zh-CN.html"
  - "docs/installation.html"
  - "download.html"
  - "downloads.html"
  - "docs/try-react.html"
  - "docs/tooling-integration.html"
  - "docs/package-management.html"
  - "docs/language-tooling.html"
  - "docs/environments.html"
---

Ta podstrona to przegląd dokumentacji Reacta oraz powiązanych zasobów.

**React** to biblioteka JavaScript służąca do budowy interfejsów. Dowiedz się, czym tak naprawdę jest React, na naszej [stronie głównej](/) lub [w tutorialu](/tutorial/tutorial.html).

---

- [Wypróbuj Reacta](#try-react)
- [Ucz się Reacta](#learn-react)
- [Bądź na bieżąco](#staying-informed)
- [Dokumentacje wersji](#versioned-documentation)
- [Czegoś brakuje?](#something-missing)

## Wypróbuj Reacta {#try-react}

React został zaprojektowany z myślą o stopniowym wdrażaniu. Dzięki temu możesz użyć **tak wiele lub tak mało Reacta, jak tego potrzebujesz.** W zależności czy potrzebujesz jedynie spróbować Reacta i dodać trochę interaktywności do prostej strony HTML, czy zacząć skomplikowaną aplikację zasilaną Reactem, linki w tej sekcji pomogą Ci zacząć.

### Online Playgrounds {#online-playgrounds}

Jeśli jesteś zainteresowany wypróbowaniem Reacta, możesz w tym celu użyć playgroundów online. Wypróbuj szablonów Hello World na [CodePen](codepen://hello-world) lub [CodeSandbox](https://codesandbox.io/s/new).

Jeśli wolisz użyć swojego własnego edytora tekstu, możesz także [ściągnąć ten plik HTML](https://raw.githubusercontent.com/reactjs/reactjs.org/master/static/html/single-file-example.html), edytować go, a następnie otworzyć lokalnie w swojej przeglądarce. Pamiętaj jednak, że wykonuje on podczas uruchomienia dość mozolną transformację kodu, więc zalecamy go jedynie do prostych przykładów.

### Dodaj Reacta do swojej strony {#add-react-to-a-website}

Możesz [dodać Reacta do swojej strony HTML w ciągu minuty](/docs/add-react-to-a-website.html). Możesz stopniowo rozszerzać ilość kodu lub użyć go do kilku dynamicznych widgetów.

### Stwórz nową aplikację reactową {#create-a-new-react-app}

Gdy zaczynasz projekt w Reakcie, [napisanie prostej strony HTML ze script tagami](/docs/add-react-to-a-website.html) może okazać się najlepszą opcją. Zajmie Ci to tylko minutę!

Podczas gdy Twoja aplikacja się rozwija, możesz zacząć myśleć o bardziej zintegrowanym środowisku. Istnieje [kilka JavaScriptowych narzędzi](/docs/create-a-new-react-app.html), które polecamy do rozwoju większych aplikacji. Każde z nich, przy drobnej lub znikomej konfiguracji, pozwoli Ci korzystać z pełni mocy systemu Reacta.

## Ucz się Reacta {#learn-react}

Ludzie zaczynają przygodę z Reactem, przychodząc z różnych środowisk i doświadczeń z językami programowania. Niezależnie czy preferujesz bardziej techniczne, czy praktyczne podejście, mamy nadzieję, że uznasz tę sekcję za pomocną.

* Jeśli preferujesz **naukę przez praktykę**, zacznij z naszymi [praktycznymi samouczkami](/tutorial/tutorial.html).
* Jeśli wolisz **naukę pojęć krok po kroku**, zacznij od [przewodnika po głównych pojęciach](/docs/hello-world.html).

Jak każda nowa technologia, z którą spotykasz się pierwszy raz, React także ma swoją krzywą uczenia. Przy odrobinie praktyki i cierpliwości *zrozumiesz* na czym polega.

### Podstawowe przykłady {#first-examples}

[Strona główna](/) Reacta zawiera kilka małych przykładów z edytorem kodu live. Nawet jeśli nie wiesz jeszcze nic o Reakcie, spróbuj zmienić kod i zobaczyć, jakie to przyniesie efekty.

### React dla początkujących {#react-for-beginners}

Jeśli wydaje Ci się, że dokumentacja Reacta prowadzi Cię w zbyt szybkim tempie, sprawdz [ten przegląd Reacta napisany przez Tanię Rascię](https://www.taniarascia.com/getting-started-with-react/). Wprowadzi Cię on szczegółowo w najistotniejsze zagadnienia Reacta w szczegółach, zachowując styl zrozumiały dla początkujących. Gdy już skończysz, spróbuj ponownie przeczytać naszą dokumentację!

### React dla Designerów {#react-for-designers}

Jeśli zaczynając z Reactem przychodzisz ze środowiska graficznego, [te źródła](http://reactfordesigners.com/) mogą być świetnym punktem startowym.

### Źródła JavaScript {#javascript-resources}

Dokumentacja Reacta zakłada znajomość języka programowania JavaScript na pewnym poziomie. Nie musisz być ekspertem, jednakże nauka zarówno Reacta jak i JavaScriptu w tym samym czasie może być nieco cięższa.

Proponujemy zapoznanie się z [przeglądem informacji o JavaScripcie](https://developer.mozilla.org/pl/docs/Web/JavaScript/Ponowne_wprowadzenie_do_JavaScript), by sprawdzić swoją wiedzę. Powinno Ci to zająć około 30 minut do godziny, a sprawi, że nauka Reacta będzie bardziej komfortowa.

>Podpowiedź
>
>Gdy tylko poczujesz, że pojęcia z języka JavaScript są zbyt zagmatwane, [MDN](https://developer.mozilla.org/en-US/docs/Web/JavaScript) oraz [javascript.info](http://javascript.info/) mogą okazać się świetnymi źródłami nauki. Istnieją także [fora internetowe](/community/support.html), na których możesz poprosić o pomoc.

### Praktyczne samouczki {#practical-tutorial}

Jeśli preferujesz **naukę przez praktykę**, sprawdź nasze [praktyczne samouczki](/tutorial/tutorial.html). W tym rozdziale stworzymy w Reakcie od podsatw grę w kółko i krzyżyk. Jeśli nie zajmujesz się tworzeniem gier i kusi Cię, by go pominąć -- najpierw daj mu szansę. Techniki, których nauczysz się w tym poradniku są fundamentami do zbudowania *dowolnej* aplikacji w Reakcie, a zrozumienie ich zapewni Ci dogłębne poznanie tematu.

### Instrukcja krok po kroku {#step-by-step-guide}

Jeśli wolisz **naukę konceptów krok po kroku**, zacznij od [przewodnika po głównych pojęciach](/docs/hello-world.html) jest najlepszym miejscem do startu. Każdy kolejny rozdział jest oparty o wiedzę nabytą w poprzednim, więc radzimy niczego nie pomijać.

### Myślenie po reactowemu {#thinking-in-react}

Wielu użytkowników Reacta ceni sobie lekturę rozdziału pt. [Myślenie po reactowemu](/docs/thinking-in-react.html), bo dzięki niemu coś im w końcu "zaskoczyło" w głowie. To prawdopodobnie najstarszy przewodnik po Reakcie, jednakże jest on wciąż aktualny.

### Rekomendowane kursy {#recommended-courses}

Czasem ludzie preferują książki i kursy wideo stworzone przez innych użytkowników, ponieważ dla nich są one bardziej pomocne. Dla takich osób stworzyliśmy [listę rekomendowanych źródeł](/community/courses.html), z których część jest darmowa.

### Zaawansowane pojęcia {#advanced-concepts}

Kiedy będziesz się już czuć komfortowo z [podstawowymi pojęciami](#main-concepts), a za sobą będziesz mieć trochę zabawy z kodem w Reakcie, możesz być zainteresowany bardziej zaawansowanymi koncepcjami. Ta sekcja zapozna Cię z przydatnymi, acz rzadziej używanymi funkcjonalnościami jak [konteksty (ang. *contexts*)](/docs/context.html) czy [referencjami (ang. *refs*)](/docs/refs-and-the-dom.html).

### Dokumentacja API {#api-reference}

Ta sekcja dokumentacji może okazać się przydatna, jeśli chcesz dowiedzieć się więcej o API Reacta. Na przykład, [dokumentacja `React.Component`](/docs/react-component.html) pozwoli Ci w szczegółach zrozumieć działanie `setState()` oraz jak działają metody z cyklu życia komponentu.

### Słownik i FAQ {#glossary-and-faq}

[Słownik](/docs/glossary.html) zawiera przegląd najczęściej używanych terminów, które napotkasz w dokumentacji Reacta. Istnieje także sekcja FAQ, poświęcona krótkim pytaniom i odpowiedziom na najpopularniejsze tematy, między innymi ["Jak wykonać zapytanie AJAX-owe?"](/docs/faq-ajax.html), ["Co to jest stan komponentu?"](/docs/faq-state.html) oraz ["Jak powinna wyglądać struktura plików?"](/docs/faq-structure.html).

## Bądź na bieżąco {#staying-informed}

[Blog Reacta](/blog/) jest oficjalnym źródłem aktualizacji i newsów od zespołu Reacta. Wszystkie istotne informacje, w tym notki dotyczące nowych wydań oraz informacje o zdezaktualizowanych elementach, znajdą się tam jako pierwsze.

Możesz obserwować [konto @reactjs](https://twitter.com/reactjs) na Twitterze, jednak nie ominie Cię nic ważnego, jeśli będziesz obserwować jedynie bloga.

Nie każde nowe wydanie Reacta potrzebuje osobnego posta na blogu, jednak informacje o każdym wydaniu zawsze trafiają do [pliku `CHANGELOG.md` w repozytorium Reacta](https://github.com/facebook/react/blob/master/CHANGELOG.md)

## Dokumentacje wersji {#versioned-documentation}

Ta dokumentacja zawsze odzwierciedla najnowszą stabilną wersję Reacta. Od Reacta 16, starsze wersje w dokumentacji znajdziesz [na osobnej podstronie](/versions). Pamiętaj jednak, że dokumentacje do starszych wersji nie są dalej aktualizowane.

## Czegoś brakuje? {#something-missing}

Jeśli czegoś brakuje w dokumentacji lub któraś część nie jest wystarczająco jasna, proszę [zgłoś to w repozytorium dokumentacji](https://github.com/reactjs/reactjs.org/issues/new), w wiadomości zamieszczając swoje sugestie, bądź napisz tweeta do [@reactjs](https://twitter.com/reactjs). Chętnie dowiemy się, co myślisz!