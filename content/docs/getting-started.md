---
id: getting-started
title: Podstawowe informacje
permalink: docs/getting-started.html
next: add-react-to-a-website.html
redirect_from:
  - "docs/"
  - "docs/index.html"
  - "docs/getting-started-ko-KR.html"
  - "docs/getting-started-zh-CN.html"
  - "docs/installation.html"
  - "download.html"
  - "downloads.html"
  - "docs/try-react.html"
  - "docs/tooling-integration.html"
  - "docs/package-management.html"
  - "docs/language-tooling.html"
  - "docs/environments.html"
---

Ta podstrona to przegląd dokumentacji Reacta oraz powiązanych zasobów.

**React** to biblioteka JavaScript służąca do budowy interfejsów. Dowiedz się czym tak naprawdę jest React na naszej [stronie głównej](/) lub [w tutorialu](/tutorial/tutorial.html).

---

- [Wypróbuj Reacta](#try-react)
- [Ucz się Reacta](#learn-react)
- [Bądź na bieżąco](#staying-informed)
- [Dokumentacje wersji](#versioned-documentation)
- [Czegoś brakuje?](#something-missing)

## Wypróbuj Reacta {#try-react}

React został zaprojektowany z myślą o stopniowym wdrażaniu. Dzięki temu możesz użyć **tak wiele lub tak mało Reacta, jak tego potrzebujesz.** W zależności czy potrzebujesz jedynie spróbować Reacta i dodać trochę interakcyjności do prostej strony HTML, czy zacząć skomplikowaną aplikację zasilaną Reactem, linki w tej sekcji pomogą Ci zacząć.

### Online Playgrounds {#online-playgrounds}

Jeśli jesteś zainteresowany wypróbowaniem Reacta, możesz w tym celu użyć playgroundów online. Wypróbuj szablonów Hello World na [CodePen](codepen://hello-world) lub [CodeSandbox](https://codesandbox.io/s/new).

Jeśli wolisz użyć swojego własnego edytora tekstu, możesz także [ściągnąć ten plik HTML](https://raw.githubusercontent.com/reactjs/reactjs.org/master/static/html/single-file-example.html), edytować go, następnie otworzyć lokalnie w swojej przeglądarce. Pamiętaj jednak, że wykonuje on transformację kodu, więc zalecamy go jedynie do prostych przykładów.

### Dodaj Reacta do swojej strony {#add-react-to-a-website}

Możesz [dodać Reacta do swojej strony HTML w ciągu minuty](/docs/add-react-to-a-website.html). Możesz stopniowo rozszerzać jego ilość lub używać go jedynie do kilku dynamicznych widgetów.

### Stwórz nową aplikację React {#create-a-new-react-app}

Gdy zaczynasz projekt w Reakcie, [prosta strona HTML ze script tagami](/docs/add-react-to-a-website.html) wciąż może być najlepszą opcją. Zajmie Ci to tylko minutę!

Podczas gdy twoja aplikacja się rozwija, możesz zacząć myśleć o bardziej zintegrowanym ustawieniu. Jest [kilka JavaScriptowych narzędzi](/docs/create-a-new-react-app.html), które polecamy do rozwoju większych aplikacji. Każda z nich może wymagać drobnej lub żadnej konfiguracji i skorzystać z pełni mocy ekosystemu React.

## Ucz się Reacta {#learn-react}

Ludzie zaczynają z Reactem przychodząc z różnych środowisk i doświadczeń z językami programowania. Niezależnie czy preferujesz bardziej techniczne, czy praktyczne podejście, mamy nadzieję, że uznasz tę sekcję za pomocną.

* Jeśli preferujesz **naukę przez praktykę**, zacznij z naszymi [praktycznymi tutorialami](/tutorial/tutorial.html).
* Jeśli wolisz **naukę konceptów krok po kroku**, zacznij z [przewodnikiem po głównych konceptach](/docs/hello-world.html).

Jak każda technologia, z którą nie jest się zaznajomionym, React ma swoją krzywą uczenia. Z odrobiną praktyki i cierpliwości, *zrozumiesz* na czym polega.

### Podstawowe przykłady {#first-examples}

[Strona główna](/) Reacta zawiera kilka małych przykładów z edytorem kodu live. Nawet jeśli nie wiesz jeszcze nic o React, spróbuj zmienić kod i zobaczyć jakie to przyniesie efekty.

### React dla początkujących {#react-for-beginners}

Jeśli wydaje Ci się, że dokumentacja Reacta prowadzi Cię w zbyt szybkim tempie, sprawdz [ten przegląd Reacta napisany przez Tanię Rascię](https://www.taniarascia.com/getting-started-with-react/). Wprawdzi Cię to w najistotniejsze koncepty Reacta w szczegółach, zachowując styl zrozumiały dla początkujących. Gdy będziesz gotowy, spróbuj ponownie przeczytać naszą dokumentację!

### React dla Designerów {#react-for-designers}

Jeśli zaczynając z Reactem, przychodzisz ze środowiska graficznego, [te źródła](http://reactfordesigners.com/) mogą być świetnym miejscem do startu.

### Źródła JavaScript {#javascript-resources}

Dokumentacja Reacta zakłada znajomość języka programowania JavaScript na pewnym poziomie. Nie musisz być ekspertem, jednakże nauka zarówno Reacta jak i JavaScript w tym samym czasie może być nieco cięższa.

Proponujemy zapoznanie się z [przeglądem informacji o JavaScript](https://developer.mozilla.org/pl/docs/Web/JavaScript/Ponowne_wprowadzenie_do_JavaScript), by sprawdzić swoją wiedzę. Powinno Ci to zająć około 30 minut do godziny, jednak sprawi to, że nauka Reacta będzie bardziej komfortowa.

>Podpowiedź
>
>Kiedykolwiek jesteś zdezorientowany czymś w JavaScript, [MDN](https://developer.mozilla.org/en-US/docs/Web/JavaScript) oraz [javascript.info](http://javascript.info/) są świetnymi źródłami nauki. Istnieją także [fora internetowe](/community/support.html), gdzie możesz zapytać o pomoc.

### Praktyczne tutoriale {#practical-tutorial}

Jeśli preferujesz **naukę przez praktykę** sprawdź nasze [praktyczne tutoriale](/tutorial/tutorial.html). W tym tutorialu, budujemy grę w kółko i krzyżyk w Reakcie. Jeśli kusi Cię, by opuścić ten tutorial, ponieważ nie budujesz gier -- daj mu szansę. Techniki, których nauczysz się w tym tutorialu są fundamentami do zbudowania *każdej* aplikacji w Reakcie, a zrozumienie ich zapewni Ci dogłębne zrozumienie tematu.

### Instrukcja krok po kroku {#step-by-step-guide}

Jeśli preferujesz **naukę konceptów krok po kroku,** nasz [przewodnik po głównych konceptach](/docs/hello-world.html) jest najlepszym miejscem do startu. Każdy kolejny rozdział jest oparty o wiedzy nabytej w poprzednim, więc upewnij się, że nie pomijasz niczego.

### Myślenie w Reakcie {#thinking-in-react}

Wielu użytkowników Reacta ceni sobie czytanie [Myślenie w Reakcie](/docs/thinking-in-react.html) za możliwość zrozumienia koncepcji. To prawdopodobnie najstarszy przewodnik po Reactcie, jednakże jest on wciąż aktualny.

### Rekomendowane kursy {#recommended-courses}

Czasem ludzie preferują książki i kursy wideo stworzone przez innych użytkowników, uznając je bardziej pomocnymi. Tworzymy [listę rekomendowanych źródeł](/community/courses.html), z których część jest darmowa.

### Zaawansowane koncepty {#advanced-concepts}

Kiedy będziesz się już czuł komfortowo z [głównymi konceptami](#main-concepts) i spędził odpowiednio dużo czasu nad pracą w Reakcie, możesz być zainteresowany bardziej zaawansowanymi koncepcjami. Ta sekcja zapozna Cię z przydatnymi, acz rzadziej używanymi cechami jak [context](/docs/context.html) lub [refs](/docs/refs-and-the-dom.html).

### Referencje API {#api-reference}

Ta sekcja dokumentacji jest pożyteczna, jeśli chcesz dowiedzieć się więcej o API Reacta. Na przykład, [`React.Component` referencja API](/docs/react-component.html) pozwoli Ci w szczegółach zrozumieć działanie `setState()`, oraz jak działają metody z cyklu życia komponentu.

### Słownik i FAQ {#glossary-and-faq}

[Słownik](/docs/glossary.html) zawiera przegląd najczęściej używanych terminów, które napotkasz w dokumentacji Reacta. Istnieje także sekcja FAQ, poświęcona krótkim pytaniom i odpowiedziom na najpopularniejsze tematy, między innymi [wykonywanie zapytań AJAX](/docs/faq-ajax.html), [stan komponentu](/docs/faq-state.html), oraz [struktura plików](/docs/faq-structure.html).

## Bądź na bieżąco {#staying-informed}

[Blog Reacta](/blog/) jest oficjalnym źródłem aktualizacji i newsów od zespołu Reacta. Wszystkie istotne informacje, w tym notki dotyczące nowych wydań oraz informacjach o zdezaktualizowanych elementach znajdą się tam jako pierwsze.

Możesz obserwować [konto @reactjs](https://twitter.com/reactjs) na Twitterze, jednak nie ominie Cię nic ważnego, jeśli będziesz obserwował jedynie bloga.

Nie każde nowe wydanie Reacta potrzebuje osobnego posta na blogu, jednak możesz znaleźć informację o każdym wydaniu w [pliku `CHANGELOG.md` w repozytorium Reacta](https://github.com/facebook/react/blob/master/CHANGELOG.md)

## Dokumentacje wersji {#versioned-documentation}

Ta dokumentacja zawsze odzwierciedla najnowszą stabilną wersję Reacta. Od Reacta 16, możesz także znaleźć starsze wersje w dokumentacji [na osobnej podstronie](/versions). Pamiętaj jednak, że dokumentacje do starszych wersji nie są dalej rozwijane.

## Czegoś brakuje? {#something-missing}

Jeśli czegoś brakuje w dokumentacji lub któraś część nie jest wystarczająco jasna, proszę [załóż nowe 'Issue' w repozytorium dokumentacji](https://github.com/reactjs/reactjs.org/issues/new) z Twoimi sugestiami do usprawnień, lub wyślij tweeta do [@reactjs](https://twitter.com/reactjs). Chętnie dowiemy się co sądzisz!